<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">Dodatečný sen</p>
			<p class="MLP_text_bez1radku ParaOverride-1">Muzika se mi zdává dost často, ale vždycky ji do rána zapomenu. Tentokrát ale jsem se probudil, hned vstal, bylo asi půl čtvrté ráno, a&#160;všechno jsem si to jak se patří zapsal. Proto také mohu vylíčit tento sen, protože bez toho zpívání by to nemělo vtip.</p>
			<p class="MLP_text ParaOverride-1">Zdálo se mi, že jsem doma a&#160;že někdo tluče na dveře.</p>
			<p class="MLP_text ParaOverride-1">Jdu otevřít&#160;– a&#160;tam na zahradě spousta lidí, měl jsem dojem, že snad v&#160;nějakých rouchách či rubáších, ale neviděl jsem je dost jasně. Věděl jsem najednou, že je o&#160;Vánocích a&#160;že ti lidé jsou carrollers neboli koledníci. Ale překvapilo mě, když začali zpívat česky, nebo vlastně moravsko-slovácky, jakousi zřejmě moravskou koledu; podle kontrapunktického zpracování, jako kánon v&#160;oktá­vě, asi upravenou od nějakého toho Miroslava Krejčího nebo někoho na ten způsob:</p>
			<p class="MLP_obrazky_-12-12-"><span class="CharOverride-6"><img class="_idGenObjectAttribute-2" src="../Images/001.jpg" alt=""/></span></p>
			<p class="MLP_obrazky_-12-12-"><span class="CharOverride-6"><img class="_idGenObjectAttribute-3" src="../Images/002.jpg" alt=""/></span></p>
			<p class="MLP_text ParaOverride-1">Ty lidi jsem zrakově nerozeznával, ale podle hlasů jsem poznal, že jsou mezi nimi i&#160;někteří moji přátelé z&#160;Prahy.</p>
			<p class="MLP_text ParaOverride-1">Hlavně v&#160;basu jsem jasně slyšel Frantu. Hledal jsem ho očima&#160;– a&#160;tam byl. Vypadal sice jinak než ve skutečnosti, jak to tak už ve snu někdy bývá, ale byl to jasně Franta. Poskakoval do rytmu z&#160;nohy na nohu, jaksi tak jako tančil.</p>
			<p class="MLP_text ParaOverride-1">To mě překvapilo, protože ve skutečnosti má Franta jednu nohu špatnou, nějakou snad dřevěnou nebo železnou, nikdy jsem se mu na ni schválně moc nedíval. A&#160;tady si poskakuje.</p>
			<p class="MLP_text ParaOverride-1">„Franto,“ povídám netaktně, když skončili, „kde máš tu nohu?“</p>
			<p class="MLP_text ParaOverride-1">„Tady,“ na to Franta, a&#160;odněkud vytáhne tu umělou nohu a&#160;praští mě s&#160;ní přes hlavu, až se mi zajiskřilo. „Já ji tady, vole, nepotře­buju.“</p>
			<p class="MLP_text ParaOverride-1">„Tos přehnal,“ povídám já, ale pak mi to nějak došlo. „A&#160;jak to?“ povídám zase, „a&#160;to jste teda jako&#160;– mrtví?“</p>
			<p class="MLP_text ParaOverride-1">„No jo,“ povídá Franta a&#160;směje se tomu frantovským způsobem.</p>
			<p class="MLP_text ParaOverride-1">„Ale, to jste teda jako&#160;– spasení&#160;– ne? Když jako tohle zpíváte?“</p>
			<p class="MLP_text ParaOverride-1">„No jo,“ povídá zase Franta, jako by se tak jako styděl, „von je hrozně hodnej. Ale nikde to neříkej&#160;– lidi by moc vyváděli&#160;–“</p>
			<p class="MLP_text ParaOverride-1">„Kecáš,“ povídám já, protože jsem s&#160;ním ještě před ne­dávnem mluvil za živa v&#160;Praze, ale pak mi něco napadlo. „Hele, kdyby to bylo, jak říkáš, tak by tady musela přece bejt taky Sváťa. A&#160;tu tady nevidím ani neslyším.“</p>
			<p class="MLP_text ParaOverride-1">Sváťa byla Frantova žena a&#160;umřela už před časem.</p>
			<p class="MLP_text ParaOverride-1">„No tak počkej,“ směje se zase Franta. Začali znovu zpívat, a&#160;opravdu! Ve třetím taktu se teď připojil další soprán, tak, jak to tady stojí psáno, a&#160;v&#160;tom druhém sopránu jsem zřetelně slyšel Frantovu ženu Sváťu, takový ten její trochu nosový a&#160;jako dřevěný hlásek. Ale ať jsem koukal jak chtěl, rozeznat zrakem se mi ji nepodařilo. Ale byla tam, to bylo jasné:</p>
			<p class="MLP_obrazky_-12-12-"><img class="_idGenObjectAttribute-4" src="../Images/003.jpg" alt=""/></p>
			<p class="MLP_text ParaOverride-1">Najednou se mi strašně zachtělo si s&#160;nimi zazpívat, ale měl jsem dojem, že už ta sama úprava pro dva a&#160;pak tři ženské hlasy a&#160;bas mi to jako zapovídá, protože já normálně ve sboru zpívám tenor. Sice bych mohl zpívat s&#160;basem, nebo i&#160;s&#160;altem, to béčko bych fistulí taky ještě ťuknul, ale neodvažoval jsem se jich zeptat.</p>
			<p class="MLP_text ParaOverride-1">Jenže oni to nějak poznali, snad jako blažení duchové četli moje myšlenky, tak se tak jako chvíli radili a&#160;jeden snad někam odběhl a&#160;pak mi povídá: „Tak prej můžeš.“</p>
			<p class="MLP_text ParaOverride-1">A&#160;zpívali jsme další, poslední sloku najednou upravenou pro pět hlasů. Nevím už, jestli mi jako dali noty, nebo jestli jsem to v&#160;tom snu jako uměl nazpamět z&#160;dřívějška, ale byl tam teď ještě jeden mužský hlas ve střední poloze, spíš jako tenor, který spolu s&#160;altem dozpíval harmonii, a&#160;ten pátý hlas jsem potom zpíval s&#160;nimi:</p>
			<p class="MLP_obrazky_-12-0-"><img class="_idGenObjectAttribute-5" src="../Images/004.jpg" alt=""/></p>
			<p class="MLP_obrazky_-12-12- ParaOverride-6"><img class="_idGenObjectAttribute-6" src="../Images/005.jpg" alt=""/></p>
			<p class="MLP_text ParaOverride-1">A&#160;když jsem se probudil, zjistil jsem, že tu koledu ve bdění neznám.<span class="CharOverride-2"><span id="footnote-004-backlink"><a class="_idFootnoteLink _idGenColorInherit" href="../Text/dvacet_snu_026.xhtml#footnote-004">5</a></span></span></p>
			<p class="MLP_text ParaOverride-1">Nevím, jestli jsem ji někdy předtím slyšel a&#160;zapomněl, nebo jestli se mi zdála nová, jako se zdávají jiné věci, které ve bdění nejsou, krajiny, architektury a&#160;tak. Ale hned jsem si to zapsal, i&#160;s&#160;tou úpravou.</p>
			<p class="MLP_text ParaOverride-1">Ten sen měl zřejmě jakýsi katolicko-mystický a&#160;přitom jako moravsko-rustikálně bodrý ráz, ale co by měl zna­menat, přesně nevím. Ale myslím, že bych jím mohl svůj cyklus snů uzavřít, protože má takovou neurčitou křesťanskou naději.</p>
			<hr class="HorizontalRule-1"/>
			<div class="_idFootnotes">
				<div id="footnote-004" class="_idFootnote">
					<p class="MLP_pozn_pod_carou ParaOverride-4"><a class="_idFootnoteAnchor _idGenColorInherit" href="../Text/dvacet_snu_026.xhtml#footnote-004-backlink">5</a>  Dotyčná moravská lidová (ehm) koleda měla svou premiéru 15.&#160;prosince 1990 na půdě tehdy ještě československého vel­vyslanectví v Londýně jako součást vánočního koncertu pod zá­štitou Sokola, kde coby hlavní účinkující vystupoval sbor Hlahol Londýn se svým sbormistrem Janem Křesadlem. <span class="MLP_znak_kurziva_9b CharOverride-3">Pozn. V. Pinkavy. </span>K poslechu zde:</p>
					<p class="MLP_obrazky_-12-12- ParaOverride-7"><span class="MLP_znak_kurziva_9b"><img class="_idGenObjectAttribute-7" src="../Images/qr.jpg" alt=""/></span></p>
					<p class="MLP_obrazky_-12-12- ParaOverride-7"><a href="https://www.youtube.com/watch?v=u-PYTXwh1eI"><span class="Hyperlink CharOverride-7">https://www.youtube.com/watch?v=u-PYTXwh1eI</span></a></p>
				</div>
			</div>
		</div>
</body>
</html>