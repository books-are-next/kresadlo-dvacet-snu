<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Sen I</p>
			<p class="MLP_text_bez1radku ParaOverride-1">Bloudil jsem alejí divných soch, které se ničemu známému nepodobaly.</p>
			<p class="MLP_text ParaOverride-1">Byly neobyčejné vysoké a&#160;zdály se být ze žuly.</p>
			<p class="MLP_text ParaOverride-1">Snad představovaly bohy.</p>
			<p class="MLP_text ParaOverride-1">Bylo to na mostě, ale ten most nebyl přes řeku, nýbrž přes nějakou propast. V&#160;propasti byl les a&#160;ten byl černý a&#160;šuměl. Bylo pod mrakem a&#160;bylo divné nahnědlé šero. Ve vzduchu jako by se vznášela hudba viol da gamba. Obloha se zdála mramorována mračny. Na dlažbě mostu, napříč, byl nápis z&#160;kovových písmen, mosazných, nebo snad dokonce zlatých.</p>
			<p class="MLP_text ParaOverride-1">Písmo mi bylo neznámé, i&#160;uvažoval jsem, co ten nápis asi může znamenat. Bylo mi zvláštním způsobem smutno a&#160;lehko, jak už to tak někdy ve snech i&#160;v&#160;životě bývá. Tu jsem spatřil, že mezi vysokými sochami je jedna nízká, na způsob jakési mohyly nebo náhrobku.</p>
			<p class="MLP_text ParaOverride-1">Měla tvar zhruba kuželovitý. Byl na ní štít a&#160;na něm dlouhý nápis v&#160;témž písmu jako na mostě. Vedle homole, nebo snad přímo z&#160;ní, vyrůstal šípkový keř a&#160;v&#160;něm viselo červené věčné světlo.</p>
			<p class="MLP_text ParaOverride-1">Kráčel jsem k&#160;tomu světlu. Když jsem přišel blíž, viděl jsem, že je to živé srdce, které červeně svítí a&#160;tepe.</p>
			<p class="MLP_text ParaOverride-1">Jak tlouklo, světlo rytmicky temnělo a&#160;světlalo. Bušení srdce bylo zřetelně slyšet. Díval jsem se na srdce, trna jakýmsi údivem a&#160;hrůzou.</p>
			<p class="MLP_text ParaOverride-1">Tu náhle strašlivě zahřmělo a&#160;srdce řeklo: „Já jsem srdce světa.“</p>
		</div>
</body>
</html>