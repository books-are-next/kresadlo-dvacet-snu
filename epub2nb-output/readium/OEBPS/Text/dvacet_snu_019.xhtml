<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Sen XIV</p>
			<p class="MLP_text_bez1radku ParaOverride-1">Vypadalo to tam trochu jako v&#160;Barceloně, ale Barcelona to nebyla: Ale byla tam podobná široká třída jako v&#160;tom městě, ta, co vede ke Kolumbově soše v&#160;přístavu a&#160;co je tam ten květinový trh. Ale už jsem zapomněl, jak se jí tam říká.</p>
			<p class="MLP_text ParaOverride-1">Ale v&#160;tom snu to bylo všechno trochu jinak.</p>
			<p class="MLP_text ParaOverride-1">Trh tam byl, ale nebyl jen květinový; prodávala se tam také různá drobná domácí zvířata.</p>
			<p class="MLP_text ParaOverride-1">Jeden z&#160;trhovců byl Číňan. Na tom není nic divného. Číňani prý nejsou přípustní v&#160;detektivkách, ale ve snech snad být mohou. Když jsem se přiblížil, volal na mě, že má pro mě specialitu: „Dlaka, dlaka.“</p>
			<p class="MLP_text ParaOverride-1">Ukázal mi klec, takovou tu ve tvaru půlvejce, co v&#160;ní bývají papoušci, a&#160;v&#160;té kleci byl bílý angorský králík. Jako hlupák jsem si králíka koupil.</p>
			<p class="MLP_text ParaOverride-1">„Ale vždyť to není drak,“ pravil jsem k&#160;Číňanovi chabě.</p>
			<p class="MLP_text ParaOverride-1">„Za ty pe-ny-ze je to ten nejlep-si dlak k&#160;do-tá-ny. On e-te vy-lo-te.“</p>
			<p class="MLP_text ParaOverride-1">Donesl jsem králíka domů a&#160;pověsil ho v&#160;kleci v&#160;kuchyni. Chodil jsem se na něj dívat, ale nerostl a&#160;v&#160;draka se neměnil.</p>
			<p class="MLP_text ParaOverride-1">Jednou jsem si mu stěžoval, jak mě Číňan napálil. „Musíš mě zabít,“ řekl králík.</p>
			<p class="MLP_text ParaOverride-1">Udělal jsem to. Králík se proměnil v&#160;obrovského draka. Měl těžko popsatelnou dračí hlavu, trochu jako psí, s&#160;chlupatýma ušima, a&#160;dlouhý prohnutý krk jako velbloud. Na nohou měl obrovské drápy. Měl také pár netopýřích křídel, ale asi moc malých, aby s&#160;nimi mohl lítat. Na rozdíl od všech draků, které jsem kdy viděl na obrázku, byl po celém těle hustě porostlý bílou srstí angorského králíka. Stěží se vešel do kuchyně a&#160;podlaha se pod ním prohýbala. Bál jsem se ho a&#160;přál jsem si, aby z&#160;něj byl zase králík. „Musíš mě zabít,“ řekl drak hromovým hlasem.</p>
			<p class="MLP_text ParaOverride-1">Ale toho jsem se neodvážil. Bál jsem se draka tak, až jsem se probudil.</p>
		</div>
</body>
</html>