<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Sen IX</p>
			<p class="MLP_text_bez1radku ParaOverride-1">Přišel ke mně někdo, koho bych býval měl znát, a&#160;ptal se mě, zda už jsem viděl jesličky. Zeptal jsem se ho napřed, kdože vlastně je. Řekl udiveně, že přece Novák. Neznal jsem ho vůbec, ale dělal jsem, no&#160;– ano&#160;– Novák.</p>
			<p class="MLP_text ParaOverride-1">Bylo zřejmě před Vánoci. Mrzlo na sucho, ale silně.</p>
			<p class="MLP_text ParaOverride-1">Vyšli jsme a&#160;došli do kostela sv. Ludmily. </p>
			<p class="MLP_text ParaOverride-1">„Uvidíš,“ řekl Novák. „Je to sensace. Je to v&#160;rámci reform­ního hnutí v&#160;katolické církvi.“</p>
			<p class="MLP_text ParaOverride-1">Jesličky byly, jako u&#160;Ludmily vždycky, na postranním oltáři po pravé ruce vstupujícího, tj. kánonicky na levé straně, proti vedlejšímu vchodu. Koukalo na ně mnoho lidí.</p>
			<p class="MLP_text ParaOverride-1">Všechno bylo jako normálně, pastýři, ovečky, z&#160;dálky už se blížili tři králové. Ale uprostřed, ve vlastních jesličkách, nebyl Ježíšek ani Josef a&#160;Maria.</p>
			<p class="MLP_text ParaOverride-1">Seděla tam soška muže s&#160;knírem, který měl na sobě jakýsi černý hábit se špičatou kápí na hlavě. Na kolenou držel úplně stejného muže, jenže oblečeného do bílého hábitu s&#160;bílou kápí, na způsob piety.</p>
			<p class="MLP_text ParaOverride-1">Jejich identické obličeje byly přesné portréty jednoho pražského podvodníka s&#160;orientální mystikou. Celek byl nepochopitelně, avšak výrazně, zvláštním způsobem na zvracení. </p>
			<p class="MLP_text ParaOverride-1">„Podivuhodně moderní,“ pravil Novák. „Pokrokové. Novodobé křesťanství. Bravo, bravo! Farář Jurenda je pokrokový ekumenický křesťan.“</p>
			<p class="MLP_text ParaOverride-1">Nyní se ozvaly varhany. Nad jemným doprovodem se ozvalo hlasité kukání. </p>
			<p class="MLP_text ParaOverride-1">Novák mě vzal nadšeně za loket. „Slyšíš&#160;– pokrokový rejstřík&#160;– blíž k&#160;přírodě a&#160;tím k&#160;Bohu. Kukačka byla zavedena zkusmo. Osvědčí-li se, budou zavedeny další konkrétní registry, na příklad vlčí vytí a&#160;skřehotání žab. Pokrok!“ </p>
			<p class="MLP_text ParaOverride-1">Naslouchal jsem kukání a&#160;temenem hlavy jsem viděl velikou, průhledně modrou kukačku<span class="CharOverride-2"><span id="footnote-003-backlink"><a class="_idFootnoteLink _idGenColorInherit" href="../Text/dvacet_snu_014.xhtml#footnote-003">4</a></span></span>, jak se při kukání uklání a&#160;otvírá a&#160;zavírá pera ocasu jako vějíř.</p>
			<hr class="HorizontalRule-1"/>
			<div class="_idFootnotes">
				<div id="footnote-003" class="_idFootnote">
					<p class="MLP_pozn_pod_carou ParaOverride-5"><a class="_idFootnoteAnchor _idGenColorInherit" href="../Text/dvacet_snu_014.xhtml#footnote-003-backlink">4</a> Srovnej první z <span class="MLP_znak_kurziva_9b CharOverride-3">Pětice poněkud surreálných sonetů</span>, vydaných ve výboru <span class="MLP_znak_kurziva_9b CharOverride-3">Sedmihlásek</span>, Rozmluvy, Londýn 1988. <span class="MLP_znak_kurziva_9b CharOverride-3">Pozn. V. Pinkavy.</span></p>
					<p class="MLP_pozn_pod_carou ParaOverride-5">&#160;</p>
					<p class="MLP_pozn_pod_carou ParaOverride-5"><span class="MLP_znak_kurziva_9b _idGenCharOverride-2">Les</span></p>
					<p class="MLP_pozn_pod_carou ParaOverride-5">&#160;</p>
					<p class="MLP_pozn_pod_carou ParaOverride-5">Má duše pod strání se zimomřivě choulí</p>
					<p class="MLP_pozn_pod_carou ParaOverride-5">a ještě včera dobře bylo mi,</p>
					<p class="MLP_pozn_pod_carou ParaOverride-5">hlas kukačky je modrou dutou koulí,</p>
					<p class="MLP_pozn_pod_carou ParaOverride-5">se kterou echo pinká o stromy.</p>
					<p class="MLP_pozn_pod_carou ParaOverride-5">&#160;</p>
					<p class="MLP_pozn_pod_carou ParaOverride-5">Čert lesní vchází v skalní polomy,</p>
					<p class="MLP_pozn_pod_carou ParaOverride-5">má černou tvář a bílé oči poulí,</p>
					<p class="MLP_pozn_pod_carou ParaOverride-5">trouchnivý pařez napůl vylomí</p>
					<p class="MLP_pozn_pod_carou ParaOverride-5">a hledá duše třepotavé, jsou-li.</p>
					<p class="MLP_pozn_pod_carou ParaOverride-5">&#160;</p>
					<p class="MLP_pozn_pod_carou ParaOverride-5">V průsecích prostorů se hoboj ozývá,</p>
					<p class="MLP_pozn_pod_carou ParaOverride-5">podoben průhlednému holubu,</p>
					<p class="MLP_pozn_pod_carou ParaOverride-5">má duše trne, jako neživá,</p>
					<p class="MLP_pozn_pod_carou ParaOverride-5">&#160;</p>
					<p class="MLP_pozn_pod_carou ParaOverride-5">prázdné a duchovité halali</p>
					<p class="MLP_pozn_pod_carou ParaOverride-5">se kdesi dávno tříští o skály</p>
					<p class="MLP_pozn_pod_carou ParaOverride-5">a bílý choroš roste na dubu.</p>
				</div>
			</div>
		</div>
</body>
</html>