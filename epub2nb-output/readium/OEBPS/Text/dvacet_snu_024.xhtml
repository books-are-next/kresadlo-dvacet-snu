<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">Sen XIX</p>
			<p class="MLP_text_bez1radku ParaOverride-1">Tenhle sen se nezdál mně, ale jednomu známému, a&#160;už strašně, strašně dávno.</p>
			<p class="MLP_text ParaOverride-1">Tak ten známý měl zase přítele, ale toho jsem já neznal. A&#160;ten přítel toho známého bydlel v&#160;Košířích. A&#160;ten známý, co mi to vykládal, tam jednu noc u&#160;něj přespával. Uložili ho v&#160;přízemí, anebo snad ten dům vůbec byl přízemní. Pod oknem byla nějaká pole. Bylo to na jaře, nebo v&#160;létě, zkrátka teplo, a&#160;ten známý byl zvyklý spát při otevřeném okně.</p>
			<p class="MLP_text ParaOverride-1">Byl to inteligent a&#160;pocházel z&#160;generace, která objevila a&#160;ctila Ladislava Klímu. Tak než usnul, díval se z&#160;okna a&#160;myslel na to, že tady po těch polích nebo kolem nich chodíval Mistr, protože hotel Krása, kde Klíma bydlel, býval nedaleko.</p>
			<p class="MLP_text ParaOverride-1">Najednou, kde se vzal, tu se vzal, stál před ním Klíma. Známý se ani nepodivil. Pozdravil Klímu uctivě a&#160;řekl mu, že je jeho ctitelem a&#160;vyznavačem a&#160;žákem. Omlouval se, že se mu dosud nedaří stát se slunným imoralistou a&#160;nezapomínat, že svět je jen jeho absolutní hříčka.</p>
			<p class="MLP_text ParaOverride-1">„Blbost,“ řekl Klíma. „Mladíku, to je přece všechno volo­vina. Jakýpak solipsismus, jakýpak ludibrionismus, jakýpak féerismus, jakýpak imoralismus? Koukejte doštudovat, abyste se taky živil a&#160;nebyl nikomu na obtíž, třeba založte rodinu, to je přece přirozený řád stvoření&#160;– a&#160;hleďte si pilně své práce, aby z&#160;vás národ a&#160;lidstvo taky něco měly. Nestavte své světlo pod kbelec a&#160;nezakopávejte své hřivny.“</p>
			<p class="MLP_text ParaOverride-1">Známý se v&#160;nitru přímo svíjel pod těmito šosáckými sentencemi, zcela neklímovskými, neodvažoval se však přece jen Mistrovi hlasitě odporovat. </p>
			<p class="MLP_text ParaOverride-1">„Já vím, co si teď myslíte,“ řekl Klíma. „Tak to teda vezme­me jedno po druhém: Dobrá, tak řekněme, že nemůžete dokázat, že něco mimo vaše vědomí existuje. No, ale, jsou věci, a&#160;jejich hodně, na které nemůžete mít vliv:</p>
			<p class="MLP_text ParaOverride-1">Třeba, když proti vám jede vlak: Ten vlak nezmizí nebo nezastaví, když si to budete přát, že?</p>
			<p class="MLP_text ParaOverride-1">Čili, i&#160;kdyby jako fenomén byl odvislý nějak od vašeho vědomí&#160;– tedy i&#160;kdyby tomu tak nějak bylo&#160;– nebyl by odvislý na tom, co prožíváte jako svoje ‚já‘, jako svůj subjekt, na vašem, abych tak řekl, empirickém subjektu.</p>
			<p class="MLP_text ParaOverride-1">A&#160;protože se tento stav nedá změnit, je fenomenální svět vůči vašemu ego prostě objektivní, na vás, jak se prožíváte, nezávislý, i&#160;kdyby vám ho nakrásně promítalo nějaké podvědomí, či co&#160;– že ano?</p>
			<p class="MLP_text ParaOverride-1">Čili ta celá otázka je blbost a&#160;je špatně postavená.</p>
			<p class="MLP_text ParaOverride-1">Dále pozorujeme, alespoň ve bdělém stavu, že většina věcí se v&#160;tomto fenomenálním světě děje zákonitě&#160;– tak tím můžeme&#160;– hrubě empiricky&#160;– ustanovit rozdíl mezi bděním a&#160;snem&#160;– ale co vám to povídám?</p>
			<p class="MLP_text ParaOverride-1">Vždyť snad máte sám mozek! Všechno, co jsem učil, je zkrátka blbost&#160;– darmo mluvit!&#160;–</p>
			<p class="MLP_text ParaOverride-1">Hlavně a&#160;především&#160;– ne, abyste se dal taky na chlast!&#160;– to je to poslední.</p>
			<p class="MLP_text ParaOverride-1">Tak&#160;– a&#160;nyní jdu. Musím obejít polí pět.“</p>
			<p class="MLP_text ParaOverride-1">Známý se probral se značně smíšenými pocity.</p>
			<p class="MLP_text ParaOverride-1">Šosácká přednáška Klímova jím otřásla. A&#160;jeho poslední věta mu připadala, jako by byl odsouzen k&#160;posmrtnému trestu obcházet polí pět za to, že o&#160;tom napsal bizarní povídku.</p>
			<p class="MLP_text ParaOverride-1">Ale pak si to známý rozebral: Podobným způsobem se dovedou skalní soudruzi otřepat ze zpráv o&#160;koncentrácích anebo katolíci z&#160;věcí jako inkvisice a&#160;tak:</p>
			<p class="MLP_text ParaOverride-1">Usoudil, že si z&#160;něj Klíma dělal jenom legraci v&#160;rámci filosofie ludibrionismu a&#160;že ve skutečnosti na svém učení zajisté trvá.</p>
		</div>
</body>
</html>