<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">Sen XVI</p>
			<p class="MLP_text_bez1radku ParaOverride-1">Dostal jsem žlutý lístek s&#160;oznámením, že toho a&#160;toho dne se mám dostavit tam a&#160;tam, na konečnou stanici č.…, abych se zúčastnil pochodového cvičení.</p>
			<p class="MLP_text ParaOverride-1">Bylo na podzim a&#160;velmi neutěšeně lezavo, když jsem se táhl tramvají na shromáždiště. Lístek totiž oznamoval, že kdo se nedostaví bez dostatečné omluvy, nedostane zápočet z&#160;tělesné výchovy. </p>
			<p class="MLP_text ParaOverride-1">Na shromáždišti bylo spousta studentů, ale žádné známé jsem tam neviděl, což mě poněkud udivilo.</p>
			<p class="MLP_text ParaOverride-1">Instruktoři byli v&#160;civilu a&#160;měli plynové masky a&#160;zvláštní torby na zádech. </p>
			<p class="MLP_text ParaOverride-1">Jeden vydával jakási čísla na kusech lepenky a&#160;přitom zapisoval číslo a&#160;jméno každého účastníka do tlusté knihy.</p>
			<p class="MLP_text ParaOverride-1">S&#160;čísly nás posílali zase dál do jakési fronty.</p>
			<p class="MLP_text ParaOverride-1">Stála tam jakási chatrč na způsob chlívku.</p>
			<p class="MLP_text ParaOverride-1">Chatrč byla na okraji kamenité strže.</p>
			<p class="MLP_text ParaOverride-1">Bylo to jako v&#160;Prokopském údolí, ale jinde.</p>
			<p class="MLP_text ParaOverride-1">Každý jednotlivě vstupoval do chatrče, ale nikdo z&#160;ní nevycházel. Když přišla řada na mě, zjistil jsem, že vevnitř jsou dva instruktoři. Jeden seděl u&#160;stolu, odebíral čísla a&#160;opět zapisoval do nějaké tlusté knihy. Pak mi dal v&#160;této knize podepsat jakousi rubriku. Co jsem podepisoval, jsem nevěděl, ale protestovat nebo zdržovat jsem se neodvažoval. Poslal mě pak k&#160;druhému instruktoru. </p>
			<p class="MLP_text ParaOverride-1">Ten mi přidělal na ruce křídla, cosi mi stručně vysvětlil, pak otevřel protilehlé dveře, které ústily do rokle, a&#160;strčil do mne.</p>
			<p class="MLP_text ParaOverride-1">Musel jsem letět a&#160;taky jsem letěl.</p>
			<p class="MLP_text ParaOverride-1">Před sebou jsem viděl jiné účastníky pochodového cvičení, jak se hbitě vznášejí.</p>
			<p class="MLP_text ParaOverride-1">Čas od času jsem míjel jakési vysoké sloupy, jako na způsob telegrafních. Každý z&#160;nich měl nahoře jakési bidélko a&#160;na tom bidélku seděl papoušek. Každý papoušek měl na hlavě vojenskou přílbu a&#160;kolem krku pouzdro s&#160;plynovou maskou. V&#160;jedné pracičce držel mikrofon, do kterého udílel rady a&#160;pokyny týkající se trasy postupu a&#160;techniky letu jednotlivých účastníků. Letěl jsem dál, ale najednou jsem zaslechl rány z&#160;pušky.</p>
			<p class="MLP_text ParaOverride-1">Někteří účastníci pochodového cvičení začali padat sestřeleni na zem. Podíval jsem se, o&#160;co jde, a&#160;tam byla na vysokých kůlech jakási chatička z&#160;kulatiny.</p>
			<p class="MLP_text ParaOverride-1">V&#160;chatičce byl Stalin a&#160;měl loveckou dvojku. Nějací vysocí oficíři mu nabíjeli další dvě pušky.</p>
			<p class="MLP_text ParaOverride-1">Kdykoliv trefil, pobočníci mu tleskali a&#160;Stalin se radoval a&#160;tleskal si sám. Nevěděl jsem, co mám dělat, protože jsem měl zanedlouho kolem Stalina sám letět. Pak mi náhle napadlo, že to přece nemusím udělat. Spustil jsem se dolů a&#160;přistál jsem na jakési kamenité stezce. Chvíli jsem uvažoval, mohu-li to takhle udělat, když jsem dostal číslo a&#160;podepsal příjem křídel, ale pak jsem si uvědomil, že ti zastřelení také nebudou křídla odevzdávat. Jak se zdálo, nikdo se o&#160;ně nestaral. Snad budou později sbírat křídla, ale mrtvoly budou chtít jaksi nevnímat.</p>
			<p class="MLP_text ParaOverride-1">Sundal jsem si tedy křídla a&#160;hodil je do strže.</p>
			<p class="MLP_text ParaOverride-1">Ve stráni byla hospoda i&#160;vešel jsem do ní a&#160;objednal si čaj s&#160;citrónem.</p>
		</div>
</body>
</html>