<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">Sen XVII</p>
			<p class="MLP_text_bez1radku ParaOverride-1">Stál jsem v&#160;otevřené krajině a&#160;přede mnou, ne příliš daleko, se tyčila homolovitá hora.</p>
			<p class="MLP_text ParaOverride-1">Do hory vjížděli středověcí rytíři v&#160;plné zbroji na koních rovněž pokrytých brněním a&#160;tak zvaným kropýřem.</p>
			<p class="MLP_text ParaOverride-1">Za každým se hora zavřela, a&#160;když přijížděl další, zastavil se vždy a&#160;na horu něco volal a&#160;ta se mu pak otevřela.</p>
			<p class="MLP_text ParaOverride-1">Měl jsem dojem, že za nějakou chvíli pouštěla hora rytíře zase ven, ale to nebylo vidět. Asi na druhé straně. </p>
			<p class="MLP_text ParaOverride-1">Nějak jsem věděl, že uvnitř procházejí rytíři tajným iniciačním obřadem, takže poznávají svou pravou pod­statu. Chtěl jsem také poznat podstatu svého jáství, ale bylo zřejmé, že ke vpuštění do hory musel být člověk rytířem a&#160;musel mít brnění.</p>
			<p class="MLP_text ParaOverride-1">Šel jsem tedy po silnici zpátky, až jsem přišel do nějakého městečka. Tam jsem vešel do obchodu se zahradnickými potřebami a&#160;koupil jsem si konev z&#160;umělé hmoty a&#160;hrábě.</p>
			<p class="MLP_text ParaOverride-1">Do konve jsem vyřezal otvory pro oči a&#160;pro ústa.</p>
			<p class="MLP_text ParaOverride-1">Když jsem si konev nasadil na hlavu, bylo to trochu jako rytířská přilba. Kropidlo konve bylo jako nos. Na hrábě jsem se posadil jako na koně a&#160;skákal jsem k&#160;hoře. Když jsem se dostal až k&#160;ní, prosil jsem jí, aby mi otevřela.</p>
			<p class="MLP_text ParaOverride-1">„Ne,“ řekla hora.</p>
			<p class="MLP_text ParaOverride-1">Myslel jsem si, že proto, že nejsem rytíř a&#160;že prokoukla moje přestrojení. Avšak ta hora měla jiný důvod.</p>
			<p class="MLP_text ParaOverride-1">„Ne, nevpustím tě, neboť v&#160;tobě je dobré se zlým tak smíšeno…“ Snad myslela: Že bys stejně nic nepoznal.</p>
		</div>
</body>
</html>