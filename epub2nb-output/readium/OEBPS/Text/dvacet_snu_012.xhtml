<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">Sen VII</p>
			<p class="MLP_text_bez1radku ParaOverride-1">Zdálo se mi, že jsem v&#160;autokaru.</p>
			<p class="MLP_text ParaOverride-1">Dle všeho jsem byl někde na nějaké té „conducted tour“.</p>
			<p class="MLP_text ParaOverride-1">Ostatní lidé v&#160;autokaru vypadali typem a&#160;oblečením americky, různé mladistvé stařenky s&#160;brýlemi, dědkové okurkovitých nosů s&#160;apoplektickými žilkami a&#160;s&#160;divnými čepicemi se štítkem, v&#160;barevných košilkách z&#160;kalhot ven a&#160;tak dále, jak to každý zná.</p>
			<p class="MLP_text ParaOverride-1">Řidič mluvil do mikrofonu, což se přenášelo do nitra vozidla.</p>
			<p class="MLP_text ParaOverride-1">Mluvil pochopitelně anglicky, plynně, ale s&#160;nějakým jako latinským přízvukem.</p>
			<p class="MLP_text ParaOverride-1">Vykládal nám, že pojedeme na horu a&#160;tam se zúčastníme tradičních domorodých rituálních her.</p>
			<p class="MLP_text ParaOverride-1">Pak jsme začali stoupat po úplně krkolomné serpentině, a&#160;ačkoliv autokar vypadal nově a&#160;bohatě, musel řidič velmi brzy a&#160;opakovaně řadit dolů. Přitom neustále brebentil a&#160;upozorňoval skotačivé stařenky na „lovely scenary“.</p>
			<p class="MLP_text ParaOverride-1">Scenérie byla vskutku krásná, ale trochu divoká. Nakonec jsme dojeli do městečka.</p>
			<p class="MLP_text ParaOverride-1">Bylo postaveno na samém vrcholu hory, takže náměstí bylo homolovitě vyboulené. Kolem stály domky s&#160;pod­loubími, skoro jako v&#160;Čechách. Obloha byla kalná a&#160;stál na ní obrovský půlměsíc.</p>
			<p class="MLP_text ParaOverride-1">Průvodce upozorňoval, že měsíc je proto tak veliký, že hora je velmi vysoká, tolik a&#160;tolik sáhů, takže už jsme měsíci blíž.</p>
			<p class="MLP_text ParaOverride-1">Po celém městečku se linulo divné bílé světlo, jakoby zmrzlé. Zastavili jsme před hospodou, na které byly v&#160;rámci turismu anglické nápisy, a&#160;vstoupili jsme dovnitř. Byl tam nálevní pult anglosaského typu a&#160;hned vedle byl obchod s&#160;upomínkovými předměty.</p>
			<p class="MLP_text ParaOverride-1">U&#160;nálevny stálo několik maškar. Byli to lidé, kteří měli na sobě vyřezávané a<span class="CharOverride-4">&#160;</span>polychromované kmeny stromů, které znázorňovaly jednak nějaké křesťanské svaté, jednak různé pohanské mythologické potvory. V&#160;břiše obrovských postav byly výřezy, aby lidé v&#160;nich viděli na cestu a&#160;tak, a&#160;těmi teď pili pivo. Někteří si ale maškary sundali a&#160;postavili je u&#160;stěn.</p>
			<p class="MLP_text ParaOverride-1">V&#160;krámku s&#160;upomínkovými předměty byly různé malé repliky těchto maškar, jakož i&#160;spousta jiných věcí, často s&#160;touto lokalitou nesouvisejících. Dali jsme si pivo a&#160;něco k&#160;jídlu. Dlouho se nic nedělo.</p>
			<p class="MLP_text ParaOverride-1">Amerikáni hlasitě klábosili a&#160;kupovali suvenýry.</p>
			<p class="MLP_text ParaOverride-1">Po čase zaznělo zvenku troubení jako na nějaký kravský roh.</p>
			<p class="MLP_text ParaOverride-1">Maškary se rychle upravily a&#160;hbitě opustily hospodu.</p>
			<p class="MLP_text ParaOverride-1">Následovali jsme je.</p>
			<p class="MLP_text ParaOverride-1">Maškary na náměstí tancovaly za zvuků nějakých píšťal a&#160;bubínků a&#160;pantomimicky znázorňovaly jakési mystérie. Ti, co v&#160;nich skákali, museli být neuvěřitelní siláci.</p>
			<p class="MLP_text ParaOverride-1">Někdo říkal, že často některý z&#160;nich přitom zemře na selhání srdce, ale o&#160;takovém se věří, že jde rovnou do nebe.</p>
			<p class="MLP_text ParaOverride-1">Na konec maškary přestaly a&#160;průvodce nám oznámil, že se bude konat zabíjení orla.</p>
			<p class="MLP_text ParaOverride-1">Nějací obyvatelé, kteří vypadali jako indiáni, oblečení do krojů podobných tyrolským, přitlačili na náměstí velikou klec na kolečkách. V&#160;kleci byl obrovský orel, s&#160;tělem a&#160;hlavou velký asi jako člověk. Křídla měl zavřená, ale podle toho musel mít neuvěřitelné rozpětí.</p>
			<p class="MLP_text ParaOverride-1">U&#160;klece byla uvázána řetězem tmavovlasá dívka v&#160;zelených šatech. Řetěz byl dosti dlouhý, takže byla zatím mimo orlův dosah.</p>
			<p class="MLP_text ParaOverride-1">Vystoupil muž oblečený normálně evropsky, ale s&#160;pérovou čelenkou na hlavě a&#160;něco vyvolával. Průvodce vysvětlil, že vyzývá muže, aby podstoupili zápas s&#160;orlem.</p>
			<p class="MLP_text ParaOverride-1">Když se nikdo nehlásil, jeden z&#160;Tyroláků zatočil na jedné straně klece dlouhou klikou, takže se dívčin řetěz poněkud zkrátil.</p>
			<p class="MLP_text ParaOverride-1">To se několikrát opakovalo, ale nikdo se nehlásil.</p>
			<p class="MLP_text ParaOverride-1">Nakonec jsem vystoupil já.</p>
			<p class="MLP_text ParaOverride-1">Dali mi jakési kopí.</p>
			<p class="MLP_text ParaOverride-1">Vykročil jsem proti orlovi.</p>
			<p class="MLP_text ParaOverride-1">Jak jsem se blížil, orel se obludně zvětšoval. Byl vlastně mnohem větší než člověk, jen z&#160;dálky se nějak zdál poměrně menší.</p>
			<p class="MLP_text ParaOverride-1">Bál jsem se, ale ustoupit jsem už nemohl.</p>
			<p class="MLP_text ParaOverride-1">Tyroláci otevřeli dvířka klece.</p>
			<p class="MLP_text ParaOverride-1">Napřáhl jsem kopí proti orlu, zavřel oči a&#160;rozběhl se na něj.</p>
			<p class="MLP_text ParaOverride-1">Vzápětí zazněl ostrý orlí skřek.</p>
			<p class="MLP_text ParaOverride-1">Roztáhl jsem ruce, několikrát kulhavě povyskočil a&#160;vznesl jsem se nad náměstí za pronikavých skřeků.</p>
			<p class="MLP_text ParaOverride-1">Kroužil jsem za řičení davu a&#160;stále stoupal.</p>
			<p class="MLP_text ParaOverride-1">Stále hlouběji pod sebou jsem viděl sebe sama v&#160;kleci, jak tam ležím proboden kopím a&#160;jak se dívka zvenku opírá o&#160;klec a&#160;naříká.</p>
		</div>
</body>
</html>