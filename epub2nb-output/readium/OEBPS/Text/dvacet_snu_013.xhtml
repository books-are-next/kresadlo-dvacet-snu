<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Sen VIII</p>
			<p class="MLP_text_bez1radku ParaOverride-1">Seděl jsem doma a&#160;něco psal.</p>
			<p class="MLP_text ParaOverride-1">Okna mé pracovny byla dokořán, neboť bylo léto.</p>
			<p class="MLP_text ParaOverride-1">Někdo, kdo měl být Jan, ale vůbec tak nevypadal, pobíhal po pokoji.</p>
			<p class="MLP_text ParaOverride-1">Vždycky přiběhl k&#160;oknu, zavrčel, jako když si děti hrají na letadlo, vyskočil oknem a&#160;bylo vidět, jak létá po zahradě jako pták.</p>
			<p class="MLP_text ParaOverride-1">Potom přeletěl dům a&#160;vletěl protějším oknem zase dovnitř.</p>
			<p class="MLP_text ParaOverride-1">„Co to děláš,“ ptal jsem se, „nezdárníku? A&#160;kdo ti dovolil lítat?“</p>
			<p class="MLP_text ParaOverride-1">„Nikdo,“ řekl udánlivý Jan drze. „Jsem přece plnoletý. Abys věděl, dal jsem se obřezat a&#160;jsem teď Žid. Od té doby mohu létat jako Marc Chagall.“</p>
			<p class="MLP_text ParaOverride-1">Podíval jsem se z&#160;okna a&#160;skutečně: Obloha byla najednou temně skleněně modrá jako od Chagalla.</p>
			<p class="MLP_text ParaOverride-1">Pod oknem se začaly shromažďovat jakési postavy v&#160;čer­ných šatech a&#160;s&#160;hudebními nástroji v&#160;pouzdrech.</p>
			<p class="MLP_text ParaOverride-1">Všechny měly černé klobouky.</p>
			<p class="MLP_text ParaOverride-1">Jan přestal poletovat a&#160;visel nehnutě ve vzduchu, s&#160;jednou nohou pokrčenou a&#160;druhou nataženou, a&#160;díval se dolů na ty lidi.</p>
			<p class="MLP_text ParaOverride-1">Myslel jsem, že to jsou ruští Židé a&#160;že, až začnou hrát, promění se v&#160;ryby a&#160;krávy, ale pak jsem si všiml, že vypadají jinak. Začali otvírat pouzdra a&#160;vytáhli z&#160;nich samopaly různého typu.</p>
			<p class="MLP_text ParaOverride-1">„Nazdar, nazdárek, pane Křesadlo,“ hlaholil jeden z&#160;nich srdečně. „Jak se máš? We are the Falcons from Chicago. Qualcuni di noi son anche maffiosi. We’ve come to show yer the wages of sin. We’re goin’to take a&#160;walk, you and us. Hands up, you son&#160;– of&#160;– a&#160;– bitch!“ </p>
			<p class="MLP_text ParaOverride-1">Najednou jsme byli ve svatovítském triforiu. Muži mě pod samopaly hnali triforiem, až mi poručili zastavit před poprsím Jana z&#160;Jenštejna.</p>
			<p class="MLP_text ParaOverride-1">„You see?“ řekl padrino výhružně a&#160;ukázal na arci­biskupův uražený nos.</p>
			<p class="MLP_text ParaOverride-1">Pak totéž opakovali u&#160;poprsí Jana Očka z&#160;Vlašimě.</p>
			<p class="MLP_text ParaOverride-1">„No, a&#160;co má bejt?“ otázal jsem se kupodivu vzpurně.</p>
			<p class="MLP_text ParaOverride-1">Padrino se trochu zmátl.</p>
			<p class="MLP_text ParaOverride-1">„Never mind,“ řekl. Vysvětlil, že původně chtěli najít v&#160;triforiu Olbrama ze Škvorce a&#160;vykleštit ho. „Ma quel bastardo non ci esiste. Tak jsme našli aspoň tyhle dva jeho předchůdce a&#160;urazili jsme jim aspoň nosy, když jsou to jen poprsí. That’s the best we could manage. Ecco.“</p>
			<p class="MLP_text ParaOverride-1">Najednou se objevili v&#160;triforiu muži v&#160;rakouských hasič­ských přilbách a&#160;namířili na samopalníky hadice. </p>
			<p class="MLP_text ParaOverride-1">Samopalníci zahodili zbraně a&#160;zvedli ruce.</p>
			<p class="MLP_text ParaOverride-1">Přes kamenné zábradlí triforia přelezl mohutný muž v&#160;proužkovaném obleku a&#160;s&#160;tlustým cigárem v&#160;hubě. Nebylo jasné, jak se tak vysoko zvenku dostal. Asi tam vyletěl.</p>
			<p class="MLP_text ParaOverride-1">„O. K.,“ řekl.</p>
			<p class="MLP_text ParaOverride-1">„Kapoune, víš, kdo já jsem? Já jsem Čermák, the late mayor, you bastard. I’m not goi’to stand no bloody maffiosi in my city. Ty si myslíš, že seš great jis because se menuješ Kapoun! Now, I’m tellin’yer, yer that small a&#160;piece of shit, that’ wha’yer are. Na mě seš moc malý pívo, holenku. A&#160;nemysli si, že tě budu šanovat, protože seš Čech. A&#160;vůbec what sort of shirt is it you’ve gotten on you?“ </p>
			<p class="MLP_text ParaOverride-1">Čermák rozhrnul Kapounovi holí sako na prsou. Teprve teď jsem si všiml, že Kapoun má červenou sokolskou košili. „You’ve gotten no right to wear this!“ vztekal se Čermák.</p>
			<p class="MLP_text ParaOverride-1">„È la camicia di Garibaldi,“ řekl Kapoun drze.</p>
			<p class="MLP_text ParaOverride-1">„Maybe it is,“ připouštěl Čermák. „Ale nemysli si, že tě nedostanu, chlapče. Tentokrát, wise guy, to bude na blasphemy a&#160;spoiling cultural heritage&#160;– a&#160;je to jako noha!“</p>
			<p class="MLP_text ParaOverride-1">„Now, you be fair, Čermák,“ řekl Kapoun obranným hlasem. „You know I&#160;didn’t do it. To udělali přece vojáci zimního krále už v&#160;roce 1619. Every bloody schoolboy knows that.“</p>
			<p class="MLP_text ParaOverride-1">„No, to je možný,“ řekl Čermák, „ale já tě stejně dostanu. Když ne na blasphemy, tak na tax fraud, jako posledně, and no mistake.“</p>
			<p class="MLP_text ParaOverride-1">Poté se tento sen rozplynul, nebo přešel do něčeho jiného.</p>
		</div>
</body>
</html>