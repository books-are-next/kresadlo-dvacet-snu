<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Sen III</p>
			<p class="MLP_text_bez1radku ParaOverride-1">Tento sen začal a&#160;chvíli se rozvíjel jako obyčejný, tzv.&#160;emi­grant­ský, totiž, že jsem zpátky v&#160;Praze a&#160;jsem tam ohrožován a&#160;nemohu se dostat na svobodu a&#160;domů. Měl ale některé zajímavé rysy.</p>
			<p class="MLP_text ParaOverride-1">Zdálo se mi, že kráčím po Malé Straně a&#160;potom přes Karlův most na Staré Město. Sochy na mostě byly ale jiné než normálně, jakási to kamenná totemová zvířata, nebo spíše lidé se zvířecími hlavami. Např. místo Jana Nepomuckého stál jakýsi idol s&#160;papouščí nebo snad orlí hlavou, s&#160;velkým zahnutým zobákem.</p>
			<p class="MLP_text ParaOverride-1">Náhle jsem viděl, že na mě lidé divně koukají, a&#160;uvědomil jsem si, že jsou všichni úplně nazí, až na to, že některé ženy mají střevíce s&#160;vysokým podpatkem a&#160;klobouky. Jedině já jsem byl oblečený. Začali si na mne ukazovat a&#160;spílat mi pruderiánů apod., a&#160;potom se ke mně hrozivě blížili. Začal jsem utíkat a&#160;naháči za mnou. Přirození mužů a&#160;prsy žen se pitvorně kývaly. Utíkal jsem přes most, protože mně napadlo, že bych se mohl zahrabat mezi knihami v&#160;universitní knihovně a&#160;tak uniknout. Sotva jsem však vběhl do Klementina, viděl jsem, že z&#160;druhé strany, z&#160;nádvoří, proti mně postupuje druhá skupina rozezlených naháčů. Zůstal jsem v&#160;tom průjezdě a&#160;nevěděl, kudy kam.</p>
			<p class="MLP_text ParaOverride-1">Seděl tam náhle žebrák s&#160;pleší a&#160;slepýma očima a&#160;na řemeni držel střapatého psa. Žebrák byl rovněž nahý, ale přikrytý přes ramena jakousi houní. „Aj, aj, panáčku,“ řekl mi jako v&#160;pohádce, „mnoho psů zajícova smrt. Ale vdechni svou duši tady do toho pejska, tak jim unikneš.“ Sklonil jsem se ke psu a&#160;vzal jeho čumák do úst. Silně jsem dechl. V&#160;té chvíli jsem se ztotožnil s&#160;tím psem, tj.&#160;moje vědomí do něj přešlo.</p>
			<p class="MLP_text ParaOverride-1">Pozoroval jsem pak nezúčastněně očima psa, jak dav naháčů odvádí toho člověka, kterým jsem byl ještě před okamžikem já, a&#160;jak z&#160;něho strhávají šaty.</p>
		</div>
</body>
</html>