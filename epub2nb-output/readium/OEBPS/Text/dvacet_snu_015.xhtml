<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Sen X</p>
			<p class="MLP_text_bez1radku ParaOverride-1">Zdálo se mi, že jsem ve škole. Kantor vypadal jako jeden marxista, o&#160;kterém se proslýchalo, že je zvláště krutý. Ve snu jsem se ho strašně bál.</p>
			<p class="MLP_text ParaOverride-1">„Žáci,“ řekl, „otevřte čítanky na straně devětapadesáté. Křesadlo, vstaňte a&#160;přečtěte a&#160;přeložte domácí cvičení!“</p>
			<p class="MLP_text ParaOverride-1">Vstal jsem a&#160;věděl jsem, že jsem si žádný překlad ne­připravil.</p>
			<p class="MLP_text ParaOverride-1">Spoléhal jsem však přece na své znalosti a&#160;dovednosti. Nestalo se to poprvé, co jsem měl přeložit cvičení, které jsem předtím neviděl. Otevřel jsem latinskou čítanku a&#160;četl:</p>
			<p class="MLP_text ParaOverride-1">Barbara celarent darii ferio baralipton celantes dabitis fapesmo frisesomorum. Vypadalo to beznadějně, protože mi to na první čtení vůbec nedávalo smysl. Nicméně jsem se pokusil. Nejdřív, jak zní staré pravidlo, je třeba najít určité sloveso&#160;– tak kdepak je nějaké?&#160;– aha: ferio!</p>
			<p class="MLP_text ParaOverride-1">„Zraňuji,“ řekl jsem sebevědomě. Bylo nutno překládat hodně rychle, aby kantor nepřišel na to, že to nemám připraveno.</p>
			<p class="MLP_text ParaOverride-1">Co k&#160;sakru dál. Zraňuji koho?&#160;– baralipton, či celantes, nebo snad barbara? Nebo to ferio jen tak visí v&#160;luftě? Zkusme to tak. Tak teda&#160;– celarent&#160;– skrývali&#160;– co skrývali?&#160;– aha: baralipton&#160;– řecký akusativ. Ale co je to baraliptus či snad baralipton? Vypadá to jako nějaké barbarské místní či osobní jméno&#160;– jenže proč je to tam s&#160;malým b&#160;– A&#160;teď Barbara: To může být buď Barbora, nebo Barboro, ale třeba taky tzv. akusativ vnitřního předmětu – jako barbarským způsobem. Pro co se rozhodnout?? A&#160;tak pro to druhé! A&#160;co dál! – darii&#160;– ahá, to budou Peršané. Nějaká asi básnická figura jako pars pro toto, tak asi něco jako princeps pro populo nebo tak něco&#160;– jinak se to zdá teď dost jasné, ale sázka do lutrie je to stejně. Nadechl jsem se a&#160;spustil:</p>
			<p class="MLP_text ParaOverride-1">„Zraňuji, tedy bojuji, neboť Peršané skrývali barbarským způsobem Baralipta. Ač skrýváte, přec ho vydáte Fapes­movi z&#160;rodu Frisesomů.“ </p>
			<p class="MLP_text ParaOverride-1">Dopovídal jsem a&#160;podíval se úkradkem na kantora.</p>
			<p class="MLP_text ParaOverride-1">Ten stál tiše a&#160;v&#160;jeho očích to ironicky hrálo.</p>
			<p class="MLP_text ParaOverride-1">Náhle, zcela nekantorsky, ostře zahvízdal na dva prsty.</p>
			<p class="MLP_text ParaOverride-1">Dveře třídy se okamžitě rozletěly a&#160;dovnitř vstoupili dva donští kozáci s&#160;tasenými kyndžály.</p>
			<p class="MLP_text ParaOverride-1">„Propadl jsi, holoubku,“ pravil kantor. „Ztratíš bujarou hlavu. Nepřipravil ses, nepřipravil. Tak, abys věděl, to není žádný epi­gram. To jsou sylogistické figury prvního modu, totiž mnemotechnická pomůcka, jak si je zapamatovat. Tady vidíte, žáci, jak lze vkládat smysl do nesmyslého. Kdybychom nebyli marxisté, mohli bychom se domnívat, že děje kolem nás, například lidské dějiny, nemají smysl a&#160;že do nich smysl pouze násilně vkládáme. Tak by se zdálo –“&#160;kantor se uchechtl&#160;– „my ovšem víme, že dějiny smysl mají, jak je uloženo ve svatém učení historického materialismu. Odveďte ho!“</p>
		</div>
</body>
</html>