<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>dvacet_snu-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="dvacet_snu-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">Sen VI</p>
			<p class="MLP_text_bez1radku ParaOverride-1">Ocitl jsem se zřejmě v&#160;nějaké rekreační oblasti.</p>
			<p class="MLP_text ParaOverride-1">Bylo tam jezero, či snad rybník, a&#160;na jeho břehu stál hotel ve starším moderním krychlovém slohu z&#160;konce první republiky.</p>
			<p class="MLP_text ParaOverride-1">Vzadu za ním byl borový les.</p>
			<p class="MLP_text ParaOverride-1">Bylo k&#160;večeru, trochu zataženo, asi už na podzim.</p>
			<p class="MLP_text ParaOverride-1">Na západě tkvěl na obloze světlejší modrý pás, jako z&#160;prů­svitného papíru, a&#160;pod ním žhnuly červánky v&#160;různých odstínech červené.</p>
			<p class="MLP_text ParaOverride-1">Jinak byla obloha studeně pustá.</p>
			<p class="MLP_text ParaOverride-1">V&#160;hotelu se svítilo.</p>
			<p class="MLP_text ParaOverride-1">Do hotelu proudili lidé. Šel jsem také. </p>
			<p class="MLP_text ParaOverride-1">Když jsem vstupoval do hotelové haly, zastavil mě číšník:</p>
			<p class="MLP_text ParaOverride-1">„Hej, pane, kam jdete?“</p>
			<p class="MLP_text ParaOverride-1">Nevěděl jsem, ale vymyslel jsem si, že jsem členem tanečního orchestru Celdy Kloučka a&#160;že v&#160;hotelu ten večer hrajeme. A&#160;skutečně, okamžitě jsem měl v&#160;ruce pouzdro s&#160;nějakým nástrojem.</p>
			<p class="MLP_text ParaOverride-1">„A&#160;na co hrajete?“ ptal se zase číšník.</p>
			<p class="MLP_text ParaOverride-1">„Na lyripippii,“ řekl jsem sebevědomě. </p>
			<p class="MLP_text ParaOverride-1">„Ale já vás tam takhle pustit nemůžu,“ naříkal číšník. „Vždyť vy, pane, nemáte hlavu.“ </p>
			<p class="MLP_text ParaOverride-1">Podíval jsem se do zrcadla&#160;– a&#160;opravdu: z&#160;límečku mi koukal jen kus krku a&#160;hlava žádná. Měl jsem fialového motýlka a&#160;fialové sáčko. Tak jsem asi přece jen hrál v&#160;tom orchestru.</p>
			<p class="MLP_text ParaOverride-1">„Ale já tam musím být, beze mne to nemůže začít,“ povídám.</p>
			<p class="MLP_text ParaOverride-1">„Ale jak můžete foukat, když nemáte hlavu?“ zase číšník.</p>
			<p class="MLP_text ParaOverride-1">„Jednoduše, osobo nevzdělaná,“ řekl jsem pyšně. „Lyri­pippia jsou totiž dudy. Některé dudy se nafukují ústy, to je pravda, jako třeba skotské a&#160;bulharské, ale jiné, jako třeba irské anebo naše, české, mají na to extra měch čili dmuchadlo pod druhým ramenem.“</p>
			<p class="MLP_text ParaOverride-1">„To se mi nechce věřit,“ řekl číšník hádavě. Dostal jsem na něj zcela nepatřičný a&#160;nepříčetný vztek.</p>
			<p class="MLP_text ParaOverride-1">„Ne?! Tak hele!!!“</p>
			<p class="MLP_text ParaOverride-1">Postavil jsem pouzdro na stůl a&#160;vyndal lyripippii neboli dudy.</p>
			<p class="MLP_text ParaOverride-1">Dudy měly dmuchadlo, jak se patří na český typ, ale byly v&#160;jednom směru ještě potěšitelnější.</p>
			<p class="MLP_text ParaOverride-1">Totiž jak tam, u&#160;tak zvané předničky či melodické píšťaly, na českých dudách bývá vyřezávaná kozí hlava, tak tam byla hlava moje, zdá se, že skutečná, ani ne vyřezávaná.</p>
			<p class="MLP_text ParaOverride-1">„Tak vidíte, člověče,“ řekl jsem hádavě. „Tady je to dmu­chadlo&#160;– a&#160;kromě toho, sám vidíte, že jsem si hlavu nezapomněl. Tak už mi dejte pokoj, laskavě.“</p>
			<p class="MLP_text ParaOverride-1">Číšník jen němě zasalutoval k&#160;holému čelu. </p>
			<p class="MLP_text ParaOverride-1">Vzal jsem dudy, a&#160;vyhrávaje jakýsi pochod, vstoupil jsem do útrob hotelu.</p>
		</div>
</body>
</html>