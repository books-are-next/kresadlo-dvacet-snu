---
title: Sen XX
contentType: prose
---

Bylo to někdy v roce osmašedesátém, spíš snad k jaru. Zdálo se mi, že na Staroměstském rynku je zase nějaká demonstrace, přednáška nebo oslava.

Před radnicí stálo jakési lešení.

Na tom lešení seděla vojenská dechovka. Hrála jakýsi rychlý kousek do mol, ruský nebo slovenský.

Před muzikou byl na pódiu nějaký dosti vysoký kůl.

Kolem toho kůlu tancoval Dubček jakýsi zbojnický tanec.

Probudil jsem se.

Bylo mi nepříjemně, ačkoliv ve snu se vlastně nic nestalo.

Bylo to ještě před manévry a před Černou nad Tisou, nikdo nic netušil.

Pak jsem si to rozebral.

Pódium na Staroměstském náměstí: Poprava českých pánů a konec samostatnosti české.

A Jánošik tri razy obhajdukoval šibenicu.

Uvědomil jsem si, že jsem to vlastně věděl už od začátku.

Jenom jsem si to nechtěl připustit.
